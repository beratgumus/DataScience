Jeopolitik risklere paralel geçen hafta dalgalı bir seyir izleyen dolar/TL zayıf veri ve haber akışıyla sakin bir seyir izlerken Fed'in yeni Başkanı Jerome Powell'ın kongrede gerçekleştirdiği sunum sonrası yükselişe geçti.

Dün günü 3.78'in hemen üzerinde tamamlayan dolar/TL, bu sabah güne 3.7840/3.7880 seviyesinden başladı. Dolar kuru gün içerisinde en yüksek 3.7968 seviyesini görüreken saat 17.15 itibarıyla 3.7919 seviyesinde hareket ederken, euro kuru aynı dakikalarda 4.6613 seviyesinde bulunuyor. Euro/dolar ise 1.2290 seviyelerinde...

Dolar endeksi (DXY) 90 seviyesinin üzerini görerek 90,052 seviyesinde hareket etti. Altının ons fiyatı yüzde 0,37 düşüşle 1328 dolardan işlem görüyor. Jeopolitik riskler de yakından izlenirken, bankacılar küresel olumlu havanın risk fiyatlamasını engellediğini belirtiyor.

POWELL'DAN 'FAİZ' MESAJI
Fed'in yeni Başkanı Jerome Powell Kongre'deki ilk para politikası sunumunda büyüme görünümünün güçlü seyrettiğini, finans piyasalarındaki son oynaklığın ekonomi üzerinde etkisi olmayacağını, bu anlamda kademeli faiz artışlarının devam edebileceğini belirtti.

ABD Kongresi'nde ilk sunumunu gerçekleştiren Powell, önümüzdeki birkaç yılda para politikasını dengelemek açısından FOMC'nin aşırı ısınmış ekonomiden kaçınmakla PCE enflasyonu yüzde 2'ye çıkarmak arasında denge sağlamaya devam edeceğini bildirdi.

FOMC'nin riskleri dengeli olarak gördüğünü belirten Powell mali politikanın daha destekleyici ve ABD ihracatında dış talebin daha güçlü gidişatta olduğunu ifade etti.