DÜNYANIN en önemli teknoloji şovlarından biri Mobil Dünya Kongresi (MWC) dün başladı. Her yıl İspanya’nın Barcelona şehrinde
düzenlenen ve dünya çapından binlerce teknoloji şirketinin katıldığı fuarda, yeni nesil mobil teknolojiler tanıtıldı. Fuarda bu
yıl dikkat çeken konsept ise akıllı cihazların yerine artık zeki cihazların gelmesi oldu. Yapay zekâ teknolojisinin yer aldığı
cihazlar, kullanıcılara yepyeni bir deneyim sunuyor. Kullanıcıların davranışlarını öğrenen ve buna göre kişiselleştirme
özellikleri sunan zeki cihazlar, günlük hayatı kolaylaştırmaya yönelik kararlar veriyor. Yeni nesil ürünler sadece akıllı
telefonlarla sınırlı değil. Kulaklıktan bilgisayarlara kadar birçok cihazda kullanılan yapay zekâ teknolojisiyle yepyeni bir
dönemin kapıları da aralanmış oldu. Biz de Mobil Dünya Kongresi’ndeki yenilikleri bir araya getirdik. İşte Mobil Dünya
Kongresi’nin yıldızları...